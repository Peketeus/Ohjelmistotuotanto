# Start, Stop, Continue, More of, Less of Wheel
Lyhyt ja ytimekäs tapa saada palautetta projektin jatkamiseksi. Kestää noin 10-25min tiimin koosta riippuen.

Kerätään kokouksessa kommentteja/palautetta aihealueittain tiimiltä:

- Mitä meidän pitäisi aloittaa
- Mitä meidän pitäisi lopettaa
- Mitä meidän pitäisi jatkaa
- Mitä meidän pitäisi tehdä lisää
- Mitä meidän pitäisi tehdä vähemmän

Tiimiläisten kommentit/palautteet kirjoitetaan ylös ympyrään, joka on jaettu näihin kysymyksiin.

# Glad, Sad, Mad
Retrospektiivi tiimin aikaisemmasta sprintistä, jossa jokainen kirjoittaa muistiinpanoja lapuille tekemistään havainnoista edellisestä sprintistä. Tämän jälkeen jokainen vuorollaan laittaa lapun taululle omaan kohtaansa siitä, mitä ajattelee kirjoittamastaan huomiosta:

- Glad (kiitollinen) :)
- Sad (surullinen) :(
- Mad (vihainen) >:(

Lappujen tiedot voivat olla sprintin ulkopuolisiakin asioita (esim en löytänyt parkkiruuta jne). Tämän jälkeen jokainen äänestää siitä, mistä lapuista tiimi haluaa keskustella yhdessä. Skrummari (Scrummaster) tämän jälkeen käy lappujen sisällön läpi äänestysjärjestyksessä ja lyhyesti toteaa yhdessä tiimin kanssa, että onko havainnoista samaa mieltä.
